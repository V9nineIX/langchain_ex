 โอเดนย่า (โอเดงย่า) ขนมซองข้าวโพดอบกรอบรสซีฟู้ดกลับมาขายอย่างเป็นทางการอีกครั้ง หลังห่างหายไปนานกว่า 30 ปี โดยไม่ลืมของแถมการ์ดดราก้อนบอลในตำนานให้ได้หายคิดถึงกันด้วย แต่เพิ่มเติม คือ การ์ดชุดพิเศษ (SSR) ที่มีเพียง 150 ใบในโลก! จนมีการประกาศรับซื้อแตะหลักแสนบาทต่อใบไปแล้ว
     “การ์ดเกม” ของเล่นสุดฮิตของเด็กไทยยุค 90 หนึ่งในการ์ดเกมที่โด่งดังและมีชื่อเสียงถูกพูดถึงกันมาก คือ “การ์ดดราก้อนบอล” การ์ดเกมในยุคแรกๆ ของไทยที่แถมมากับขนมซองอย่างโอเดงย่า ซึ่งเริ่มจำหน่ายครั้งแรกเมื่อปี 2532 จากนั้นการ์ดเกมในไทยก็เริ่มได้รับความนิยมมากขึ้นเรื่อยๆ มีขนมแถมการ์ดเกมออกมาให้เลือกสะสมมากมายในท้องตลาด เป็นกิจกรรมสันทนาการสุดฮอตของเด็กยุคนั้นที่มักนำการ์ดมาเปิดเอาค่าพลังมาแข่งกัน แต่สิบกว่าปีต่อมาหลังจากที่เกมออนไลน์เริ่มเข้ามาพร้อมกับของเล่นใหม่ๆ เข้ามาตีตลาดมากขึ้น ความนิยมเล่นการ์ดเกมเริ่มลดลง จึงได้เลิกแถมการ์ดเกมมาบนซองขนม
   ส่วนตอนนี้ที่เป็นข่าวของราคาการ์ดที่แถมมาด้วยว่าทำไมราคาถึงไปแตะอยู่ที่หลักแสนบาทไปได้ ต้นตอมาจากการ์ดชุดพิเศษที่ชื่อว่า “SSR” ซึ่งมีผลิตออกมาเพียง 150 ใบในไทยหรือในโลกเท่านั้น
     โดยครั้งนี้มีการออกแบบการ์ดเกมมาให้สะสมทั้งสิ้น 147 แบบด้วยกัน แบ่งเป็นการ์ดธรรมดา 94 แบบ, การ์ดพิเศษโฮโลแกรม 35 แบบ, การ์ดพิเศษโฮโลแกรมปั้มทอง 17 แบบ และการ์ด SSR (Super Secret Rate) 1 แบบผลิตออกมาเพียง 150 ใบ
    ราคาขายถุงละ 20 บาท  2 ถุง 80